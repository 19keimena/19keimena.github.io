---
layout: book
title: Της βλακείας η λεπίδα είναι κοφτερή

book: 19keimena
---
Της βλακείας η λεπίδα είναι κοφτερή! Είναι σε ένα σύνολο περιπτώσεων καθαρά για προσωπική χρήση. Την παίρνεις και κόβεσαι, όπως κάνουν τα emo, ή στην καλύτερη - γιατί για καλύτερη πρόκειται, οι αυτόχειρες.

Της βλακείας η λεπίδα είναι κοφτερή! Και για να το δώσει κάποιος την σωστή έμφαση, θα πρέπει να το φωνάξει πολύ δυνατά, τόσο προς τα έξω όσο και προς τα μέσα. Έτσι, ώστε να αντηχήσει πολύ δυνατά όπως ακούγεται το “τα αυτιά του βασιλιά είναι γαϊδουρινά”. Και για όσους αναρωτηθούν σχετικά με τη φυσική σκοπιά του θέματος, ακόμα και προς τα μέσα ο άνθρωπος έχει βάθος μεγαλύτερο από 17 μέτρα και θα παραχθεί η ηχώ.

Είναι άτιμη και κοφτερή γιατί κόβεσαι, δεν το βλέπεις αλλά το νιώθεις. Τα σημάδια είναι ελάχιστα, ορατά σε σένα και σχεδόν ανύπαρκτα για τους άλλους.

Και βλακώδης. Σαν τον έρωτα που βλακεία είναι. Αλλά και τον μη-έρωτα που πάλι βλακεία είναι. Και μεγάλος μάγκας αυτός που καταφέρει να κάνει το ανάποδο και να απομονώσει τις καταστάσεις.

Βλακεία είναι και το κείμενο αυτό γιατί δεν λέει και τίποτα. Ακόμα και σε μένα που το γράφω όση αξία έχει τόση και δεν έχει.

Βλακεία είναι και αν το διαβάζει κάποιος. Βλακεία και το ανάποδο. Ωραία θα ήτανε να έλεγε κάτι σε κάποιον και να το έλεγε αυτός σε μένα και να ήτανε κάτι ωραίο.

Μπορεί και να ’ναι βλακεία που το θεωρώ βλακεία. Όπως και να ’χει ...
